<document global_id="sr-04-01"><url>https://www.danas.rs/svet/vasington-priznao-crnogorski-jezik/</url><source-id>04</source-id><local-id>01</local-id><source-name>danas</source-name><article><article-title> "Vašington priznao crnogorski jezik",</article-title><article-time> 2017-12-11</article-time><article-author> "Danas Online",</article-author><article-text> Oznaka za crnogorski jezik biće CNR. Ovim je, prema rečima Rakočevića, Vašington ne samo priznao postojanje crnogorskog jezika, nego i potvrdio da on nije varijanta sprskog jezika, kako je do skoro spočitavano. „Ovo je zaista lepa vest za nas. Ujedinjeni savetodavni komitet za kodifikaciju jezika, sa sedištem u kongresnoj biblioteci u Vašingtonu, odobrio je zahtev biblioteke za definisanjem koda za crnogorski jezik. Oznaka za crnogorski jezik biće CNR naziv na engleskom “montenegrian“, na francuskom “montenegrin“, a u originalu „crnogorski jezik“. ISO 639 tablice biće ažurirane u nedjeljama koje slede. Ovo je naročito važno za sistem kodiranja i katalogizacije knjiga“, kazao je Rakočević, penosi Cetinjski list. Ovo je, prema rečima nekadašnje direktorice Nacionalne biblioteke “Đurđe Crnojević“ Jelene Đurović, značajna vest za akademsku zajednicu, te crnogorsku kulturu uopšte. „Nacionalna biblioteka je sprovodila skoro deset godina opsežne aktivnosti na dobijanju ovog koda. Ovo je veoma važno za za međunarodnu razmenu bibliografskih informacija. Isplatilo se naše strpljenje, upornost i čvrsto uverenje da ćemo dobiti međunarodni kod za naš jezik“, istakla je Đurović. Prvi pisani zahtev za dodelu međunarodnog koda biblioteka je uputila Tehničkom komitetu ISO 639 u julu 2008. godine, a kompletnu dokumentaciju prosledila u Vašington u septembru 2015. godine. Zahtev je, nakon brojnih procedura, odobren tek u petak 8. decembra 2017. godine.</article-text><article-text-transliterated> Oznaka za crnogorski jezik biće CNR. Ovim je, prema rečima Rakočevića, Vašington ne samo priznao postojanje crnogorskog jezika, nego i potvrdio da on nije varijanta sprskog jezika, kako je do skoro spočitavano. „Ovo je zaista lepa vest za nas. Ujedinjeni savetodavni komitet za kodifikaciju jezika, sa sedištem u kongresnoj biblioteci u Vašingtonu, odobrio je zahtev biblioteke za definisanjem koda za crnogorski jezik. Oznaka za crnogorski jezik biće CNR naziv na engleskom “montenegrian“, na francuskom “montenegrin“, a u originalu „crnogorski jezik“. ISO 639 tablice biće ažurirane u nedjeljama koje slede. Ovo je naročito važno za sistem kodiranja i katalogizacije knjiga“, kazao je Rakočević, penosi Cetinjski list. Ovo je, prema rečima nekadašnje direktorice Nacionalne biblioteke “Đurđe Crnojević“ Jelene Đurović, značajna vest za akademsku zajednicu, te crnogorsku kulturu uopšte. „Nacionalna biblioteka je sprovodila skoro deset godina opsežne aktivnosti na dobijanju ovog koda. Ovo je veoma važno za za međunarodnu razmenu bibliografskih informacija. Isplatilo se naše strpljenje, upornost i čvrsto uverenje da ćemo dobiti međunarodni kod za naš jezik“, istakla je Đurović. Prvi pisani zahtev za dodelu međunarodnog koda biblioteka je uputila Tehničkom komitetu ISO 639 u julu 2008. godine, a kompletnu dokumentaciju prosledila u Vašington u septembru 2015. godine. Zahtev je, nakon brojnih procedura, odobren tek u petak 8. decembra 2017. godine.</article-text-transliterated><comment-list><comments comment-id="0"><comment-parent-id>XYZ</comment-parent-id><comment>Срамота за српске културне установе које су ово дозволиле, и за целу српску а и светску културу уопште.</comment><comment-transliterated>Sramota za srpske kulturne ustanove koje su ovo dozvolile, i za celu srpsku a i svetsku kulturu uopšte.</comment-transliterated></comments><comments comment-id="1"><comment-parent-id>XYZ</comment-parent-id><comment>" Vašington ne samo priznao postojanje crnogorskog jezika, nego i potvrdio da on nije varijanta sprskog jezika"….OK!  Sad će srpski jezik biti varijanta crnogorskog.</comment><comment-transliterated>" Vašington ne samo priznao postojanje crnogorskog jezika, nego i potvrdio da on nije varijanta sprskog jezika"….OK!  Sad će srpski jezik biti varijanta crnogorskog.</comment-transliterated></comments><comments comment-id="2"><comment-parent-id>XYZ</comment-parent-id><comment>OK, priznati novonastalu situaciju, alii od sada sve crrnogorcima sto treba vezano za dokumenta, carinske deklaracije, iliti bilo sta sto mora da se pise u zvanicnim institucijama Srbije traziti zvanican prevod od sudskog prevodioca pa neka vide koliko kosta taj njihov novokomponovanii jezik.</comment><comment-transliterated>OK, priznati novonastalu situaciju, alii od sada sve crrnogorcima sto treba vezano za dokumenta, carinske deklaracije, iliti bilo sta sto mora da se pise u zvanicnim institucijama Srbije traziti zvanican prevod od sudskog prevodioca pa neka vide koliko kosta taj njihov novokomponovanii jezik.</comment-transliterated></comments><comments comment-id="3"><comment-parent-id>XYZ</comment-parent-id><comment>Nije to bezopasno.  U jednoj evropskoj zemlji podigoše jednom nesretnom ocu iznos alimentacije koju mora da plaća bivšoj ženi jer je sud na njen predlog presudio da nesretnik namerno radi na slabije plaćenom radnom mestu, a s obzirom na znanje više jezika (Hrvatski, Srpski, Bosanski,…) mogao bi mnogo bolje da se zaposli i više zaradjuje. Čarobnim štapićem svi bivši Jugosloveni bez obzira na stručnu spremu postadoše poliglote</comment><comment-transliterated>Nije to bezopasno.  U jednoj evropskoj zemlji podigoše jednom nesretnom ocu iznos alimentacije koju mora da plaća bivšoj ženi jer je sud na njen predlog presudio da nesretnik namerno radi na slabije plaćenom radnom mestu, a s obzirom na znanje više jezika (Hrvatski, Srpski, Bosanski,…) mogao bi mnogo bolje da se zaposli i više zaradjuje. Čarobnim štapićem svi bivši Jugosloveni bez obzira na stručnu spremu postadoše poliglote</comment-transliterated></comments><comments comment-id="4"><comment-parent-id>XYZ</comment-parent-id><comment>Није проблем. Вратите ви нама наших 30 слова и граматику па онда правите свој језик,писмо и граматику.</comment><comment-transliterated>Nije problem. Vratite vi nama naših 30 slova i gramatiku pa onda pravite svoj jezik,pismo i gramatiku.</comment-transliterated></comments><comments comment-id="5"><comment-parent-id>XYZ</comment-parent-id><comment>Sta je tu cudno, Amerikanci su jedan od glavnih sponzora stvaranja "milogorske nacije". Treba prvo zavaditi da bi se posle lakse vladalo balkanskim plemenima.</comment><comment-transliterated>Sta je tu cudno, Amerikanci su jedan od glavnih sponzora stvaranja "milogorske nacije". Treba prvo zavaditi da bi se posle lakse vladalo balkanskim plemenima.</comment-transliterated></comments><comments comment-id="6"><comment-parent-id>XYZ</comment-parent-id><comment>Zbog čega niko ne želi da objavi stav naših zvaničnih ustanova kulture, koje su učestvovale u tom postupku? To su pitanja od javnog značaja, niko nema pravo da prikriva te stvari. Neka se javno saopšti kakav je bio odgovor Narodne biblioteke Srbije i Biblioteke Matice srpske na zahteve koji su stizali iz Podgorice i sa Cetinja.</comment><comment-transliterated>Zbog čega niko ne želi da objavi stav naših zvaničnih ustanova kulture, koje su učestvovale u tom postupku? To su pitanja od javnog značaja, niko nema pravo da prikriva te stvari. Neka se javno saopšti kakav je bio odgovor Narodne biblioteke Srbije i Biblioteke Matice srpske na zahteve koji su stizali iz Podgorice i sa Cetinja.</comment-transliterated></comments><comments comment-id="7"><comment-parent-id>XYZ</comment-parent-id><comment>Kad ovako komentariše publika "Danasa" šta očekivati u "Telegrafu", "Blicu", "Politici"? Bravo za "Vašington", jedini realan ishod. Još samo da na RTS-u vidim kako Vasilije Krestić ili neki nacionalista njegovog ranga suze roni. Skandal je da u Srbiji žive ljudi koji mogu da napišu da je legitiman čin priznavanja jezika jednom narodu sramota za svetsku kultutu. Ne, nije! Sramota je što među nama ima ljudi sposobnih za komentare kakvi su ovi gore.</comment><comment-transliterated>Kad ovako komentariše publika "Danasa" šta očekivati u "Telegrafu", "Blicu", "Politici"? Bravo za "Vašington", jedini realan ishod. Još samo da na RTS-u vidim kako Vasilije Krestić ili neki nacionalista njegovog ranga suze roni. Skandal je da u Srbiji žive ljudi koji mogu da napišu da je legitiman čin priznavanja jezika jednom narodu sramota za svetsku kultutu. Ne, nije! Sramota je što među nama ima ljudi sposobnih za komentare kakvi su ovi gore.</comment-transliterated></comments><comments comment-id="8"><comment-parent-id>XYZ</comment-parent-id><comment>Smejurija o novo nastalim jezicima se nastavlja. Jedino su srpski, slovenački, hrvatski i makedonski (tim redom) jezik zasnovani na naučnim i književnim delima. Svi ostali su doneti dekretom radi zaokruživanja državnosti. Ipak, svi ti novo nastali jezici ne mogu zajedno napuniti jednu seosku biblioteku niti u "Njihovim"  državama ne mogu u procentima prešišati srpski ili hrvatski. Na stranu to što su pisci gramatike i pravopisa samo prepravili naslovnih strana svojih udžbenika umesto srpskog stavili bosanski ili crnogorski. I još nešto nikada ni crnogorski ni bosanski (pravilno "Bošnjački") nisu pisali latinično pismom jer su Bosančica i Povelja Kulina  Bana pisani ćirilicom. Jedino srpski jezik ima tu privelegiju da se piše i latinicom jer su Vuk i Kopitar stvorili i srpsku i slovenački latinicu. Velika glupost i ne naučno je nazivaju jezika na engleskom i francuskom Montenegrin već ako se nisu poveli albanskim primerom gde oni sami sebe nazivaju Šiptarima i govore šiptarskim jezikom a po Vuku su to Albanci i govore albanskim jezikom.</comment><comment-transliterated>Smejurija o novo nastalim jezicima se nastavlja. Jedino su srpski, slovenački, hrvatski i makedonski (tim redom) jezik zasnovani na naučnim i književnim delima. Svi ostali su doneti dekretom radi zaokruživanja državnosti. Ipak, svi ti novo nastali jezici ne mogu zajedno napuniti jednu seosku biblioteku niti u "Njihovim"  državama ne mogu u procentima prešišati srpski ili hrvatski. Na stranu to što su pisci gramatike i pravopisa samo prepravili naslovnih strana svojih udžbenika umesto srpskog stavili bosanski ili crnogorski. I još nešto nikada ni crnogorski ni bosanski (pravilno "Bošnjački") nisu pisali latinično pismom jer su Bosančica i Povelja Kulina  Bana pisani ćirilicom. Jedino srpski jezik ima tu privelegiju da se piše i latinicom jer su Vuk i Kopitar stvorili i srpsku i slovenački latinicu. Velika glupost i ne naučno je nazivaju jezika na engleskom i francuskom Montenegrin već ako se nisu poveli albanskim primerom gde oni sami sebe nazivaju Šiptarima i govore šiptarskim jezikom a po Vuku su to Albanci i govore albanskim jezikom.</comment-transliterated></comments></comment-list></article><comments><comment-count>9</comment-count></comments></document>